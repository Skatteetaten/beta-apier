# Funksjonell beskrivelse

| Informasjonselement fra oppdragsgiver | Påkrevd felt | Funksjonell beskrivelse                                                                                                                                                                                                                                                                                                                                                                                                                                                                                                                                                                                  |
|---------------------------------------|--------------|----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Oppdragsgivers referanse              | ja           | Dette er oppdragsgivers referanse til saken hvor pengekravet er fastsatt, eksempelvis et saksnummer. Denne referansen kan brukes når det skal utveksles informasjon mellom oppdragsgiver og innkrevingsmyndigheten om saken. I tillegg oppgir vi som innkrevingsmyndighet oppdragsgivers referanse i vår faktura, slik at skyldner vet hvilke sak fra oppdragsgiver det gjelder. Skyldner kan også bruke oppdragsgivers referanse når vedkommende tar kontakt med oppdragsgiver om spørsmål knyttet til fastsettelse av kravet.                                                                          |
| Oppdragsgivers kravidentifikator      | ja           | Dette er en unik id til pengekravet hos oppdragsgiver. Oppdragsgivers kravidentifikator brukes i avstemming av overførte krav fra oppdragsgiver til innkrevingsmyndigheten og er viktig for å sikre sporbarhet i regnskapet. Forskjellen mellom oppdragsgivers referanse og oppdragsgivers kravidentifikator er at oppdragsgivers referanse kan inneholde en sak med flere pengekrav mens kravidentifikator er en unik id for hvert enkelt pengekrav.                                                                                                                                                    |
| Fastsettelsesdato                     | ja           | Med fastsettelsesdato menes dato da pengekravet oppsto/ble fastsatt av oppdragsgiver, eksempelvis dato da vedtaket for kravet ble fattet (vedtaksdato). Innkrevingsmyndigheten informerer skyldner om fastsettelsesdatoen i faktura slik at skyldner ved hvilket vedtak fra oppdragsgiver det gjelder hvor pengekravet er fastsatt. Fastsettelsesdatoen er som hovedregel starttidspunktet for når foreldelsesfristen på pengekravet begynner å løpe. Innkrevingsmyndigheten vil som hovedregel ha 3 år på å få innkrevd pengekravet eller skaffe fristavbrudd på kravet før foreldelsesfristen utløper. |
| Hovedstol                             | ja           | Utestående beløp som innkrevingsmyndigheten skal kreve inn. Påløpte renter og gebyrer inngår ikke i hovedstol.                                                                                                                                                                                                                                                                                                                                                                                                                                                                                           |
| Skyldner                              | ja           | Den som er pliktig til å betale kravet, det kan enten være en virksomhet eller privatperson og da oppgis organisasjonsnummeret til virksomheten eller fødsels- og personnummeret eller d-nummeret til privatpersonen. For virksomheter er det organisasjonsnummeret til hovedenheten, og ikke til underenheten som skal oppgis fordi det er hovedenheten som vanligvis har partsevne og som kan være part i en sak.                                                                                                                                                                                      |
| Kravtype                              | ja           | Samlebetegnelse på kravene som skal kreves inn, eksempelvis tvangsmulkt eller overtredelsesgebyr.                                                                                                                                                                                                                                                                                                                                                                                                                                                                                                        |
| Foreldelsesfristens utgangspunkt      | nei          | Datoen når foreldelsesfristen på kravet starter å løpe. I mange tilfeller er denne datoen det samme datoen som fastsettelsesdatoen. Foreldelsesfristens utgangspunkt er starttidspunktet for når foreldelsesfristen på pengekravet begynner å løpe. Innkrevingsmyndigheten vil som hovedregel ha 3 år på å få innkrevd pengekravet eller skaffe fristavbrudd på kravet før foreldelsesfristen utløper og pengekravet anses foreldet.                                                                                                                                                                     |
| Tilleggsfrist etter foreldelsesloven  | nei          | Dersom vilkårene i foreldelsesloven § 10 er oppfylte, kan oppdragsgiver få en forlenget frist på 1 år fra uvitenheten om kravet eller skyldneren oppdages eller burde vært oppdaget, for å hindre at krav som er eldre enn 3 år anses foreldet. Datoen da forholdet ble oppdaget oppgis som tilleggsfrist, slik at innkrevingsmyndigheten kan forsøke å skaffe fristavbrudd på kravet innen 1 års fristen utløper slik at kravet ikke foreldes.                                                                                                                                                          |
